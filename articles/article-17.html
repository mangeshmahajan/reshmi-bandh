<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Aba Baba Birthday</title>
    <link rel="stylesheet" href="../reset.css">
    <link rel="stylesheet" href="../styles.css">
</head>

<body>

    <div class="article">

        <div class="article-head">
            <div class="article-head-text">
                <div class="article-heading">
                    स्तिथप्रज्ञ
                </div>

                <div class="article-writer">
                    सौ. लता महाजन
                </div>
            </div>
        </div>



        <div class="main-article">
            आपल्या सर्वांच्या प्रेरणेमुळे मी ह्यांच्या विषयी थोडेफार लिहिण्याचा प्रयत्न करत आहे. वैशू राहुल दोघेही म्हणत
            होते "आपण पप्पांची पंच्याहत्तरी साजरी करू" पण कोरोनामुळे करता येत नाही. <span></span>

            आमच्या संसाराला या वर्षी २३ मे ला ४६ वर्ष पूर्ण होतील. परमेश्वर कृपेने आता पर्यंत आमचे सर्वांचे दिवस आनंदात
            समाधानात पार पडले - ते ह्यांच्या आदर्श जीवन प्रणालीमुळे. <span></span>

            लग्न झाल्यापासून ह्यांनी मला खूप सांभाळून घेतले. मी २०व्या वर्षाची होते तेंव्हा. मलातर बाहेरच्या जगाची काहीच
            माहिती नव्हती. लग्न होऊन लगेच साखरवाडीला गेलो. पहिल्यांदाच एवढा प्रवास केला - फक्त दोघांनी. <span></span>

            संयम कसा असावा, काटकसरीने संसार कसा करावा हे शिकले. शिक्षक असल्यामुळे स्वच्छता, टापटीपपणा, मोजकेबोलणे,
            वक्तशीरपणा, सर्व ह्यांनी शिकवले. शाळा, शाळेची शेती आणि घर हेच जीवन. <span></span>

            पहिल्याच वर्षी आमच्या जीवनात वैशुताईचे आगमन झाले. नंतर १९७७ - ७८ ला ह्यांचे मोठे ऑपेरेशन झाले. ह्यांनी
            सहनशक्ती कशी असते ते स्वतः सहज करून दाखवले. परमेश्वर कृपेने आम्ही त्या कठीण परिस्थितीतून सुखरूप बाहेर आलो.
            ति. अण्णा आणि विठाईचे आशीर्वाद पाठीशी होतेच. <span></span>

            त्या नंतर हे खूप उत्साहाने कामाला लागले. रोज ६ ते ९ पर्यंत शिकवण्या घ्यायचे. शाळेची शेती घरची शेती समजून
            प्रामाणिक पणाने करायचे. <span></span>

            १९७९ ला चि. राहुल चे आगमन झाले. साखरवाडीचे वातावरण खूपच छान होते. आजूबाजूचे सर्वजण सुशिक्षित होते. ह्यांनी
            मला शिक्षणासाठी प्रोत्साहन दिले. मी BA पर्यन्तचे शिक्षण पूर्ण केले आणि नंतर फलटण ला जाऊन-येऊन D. Ed. पण
            ह्यांच्या पाठिंब्यामुळे पूर्ण केलं. मामी (मालेगावची आजी), आण्णा, विठाई सर्वजण मदतीस धावून आले. अशी ह्यांची
            चिकाटी, जिद्द. मुलांची शिक्षणे, तब्येतीची काळजी, पथ्य पाणी ह्यांनी सर्व सांभाळून घेतले. <span></span>

            स्थितप्रज्ञ म्हणजे कसे हे यांच्या कडून शिकावे. अबोलपणा हे ह्यांचे वैशिष्ट्य. "मौनं सर्वार्थ साधनं" त्यामुळे
            सर्वजण ह्यांना घाबरत. मी पण. शाळेत ह्यांचा आदरयुक्त दबदबा असे. <span></span>

            पुढे माझी दोन ऑपरेशन्स झाली. दोन्ही वेळा सर्व काळजी घेऊन मला नवजीवन दिले. ह्यांच्यामुळेच मी आज उभी आहे.
            दुसऱ्या ओपेशन वेळेस राहुल आणि लोपाने पण खूप काळजी घेतली. "झटकून टाक जीवा दुबळेपणा मनाचा" असे सांगून मला
            सावरले. खरोखर हे आहेत म्हणून मी आहे. <span></span>

            "तू तिथे मी " अशी आता आमची स्थिती आहे. थोडे तापट होतात कधी, माझ्या पण अंगवळणी पडले आहे. त्याशिवाय करमतही
            नाही. आणि हो, त्यांच्या खाण्यापिण्याच्या काही तक्रारी नसतात. कसेही झाले तरी गुपचूप खाऊन घेतात. मीठ नसले
            तरीही. खास आवडनिवड अशी नाहीच. "साधी राहणी आणि उच्च विचारसरणी" असा स्वभाव. <span></span>

            निवृत्तीनंतर आम्ही नातीला सांभाळण्यासाठी अहमदाबादला गेलो. नंतर २०१२ ला नाशिकला आलो. सध्या आम्ही लेक - जावई
            (नितीन), नाती - ऋतुजा आणि तनुश्री यांच्या सोबत राहतो. सर्वजण आमची काळजी घेतात. <span></span>

            भिऊ नकोस मी तुझ्या पाठीशी आहे असे श्री स्वामी समर्थ सांगतात. त्यांच्या आशीर्वादाने जीवन सुरळीत सुरु आहे.
            वयाची पंच्याहत्तरी पूर्ण होत आहे त्यासाठी ह्यांना भरपूर शुभेच्छा आणि आरोग्यसंप्पन आयुष्य लाभावे हीच सदिच्छा.
            आई वडिलांचे आशीर्वाद आणि ह्यांचे कृपाछत्र असेच राहावे हीच देवाजवळ प्रार्थना. <span></span>

            श्री स्वामी समर्थ <span></span> 
            संथ संथ वाहतो वारा, मंद मंद वाहते नदी <br>
            परमेश्वर सुखी ठेवो नरेंद्र-लताची जोडी <br>

           
        </div>

    </div>


</body>

</html>