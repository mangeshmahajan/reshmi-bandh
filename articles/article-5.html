<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Aba Baba Birthday</title>
    <link rel="stylesheet" href="../reset.css">
    <link rel="stylesheet" href="../styles.css">
</head>

<body>

    <div class="article">

        <div class="article-head">
            <div class="article-head-text">
                <div class="article-heading">
                    काका मला वाचवा
                </div>

                <div class="article-writer">
                    सौ. लीलावती जिभाऊ पवार
                </div>
            </div>
        </div>



        <div class="main-article">
            माझ्या परम आदरणीय काकांना त्यांच्या ७५ व्या वाढदिवसांनिमित्त सादर वंदन. काकांचं व्यक्तीमत्व महात्मा गांधी,
            स्वामी विवेकानंद, लोकमान्य टिळक यांच्या सारखं आदर्श. "साधी राहणी उच्च विचारसरणी " हे तत्व काकांनी आयुष्यभर
            पळालं. "बोलावे ते करावे " या पेक्षा "आधी केले मग सांगितले " हीच म्हण काकांना लागू पडते. (अर्थात आधी करूनही
            त्यांनी कोणालाच कधी काही सांगितलं नाही हा भाग वेगळा) <span></span>

            काका प्रत्येक सुटीत लोहोणेरला आले म्हणजे माझ्या कडे (सटाण्या ला) अवश्य भेट देत व माझ्या मुलांना प्रोत्साहन
            देत. त्यांच्या अभ्यासाबद्दल आस्थेने चौकशी करत. आमच्या सांसारिक अडचणी पुष्कळ होत्या; काका आम्हाला धीर देत.
            <span></span>

            अतिशय नम्रतेनं बोलणं, ज्याच्याशी बोलायचं,त्याला ऐकू जाईल एवढाच आवाज, शांत आणि प्रसन्न देहबोली, मधून मधून गोड
            हसू, यामुळे काकाचं व्यक्तीमत्व व त्यांचा प्रेमळ सहवास सर्वांनाच हवा हवासा वाटतो. " ढाई अक्षर प्रेमके पढे सो
            पंडित होय " हेच खरे. काकांच्या बोलण्यातून भावनांचा ओलावा आणि सर्वांचे मंगल व्हावे ही सद्भावना स्पष्ट जाणवते.
            <span></span>

            वैभव चांगल्या मार्कांनी दहावी पास झाला तेंव्हा काकांनी आनंद व्यक्त केलाच पण त्याच्या पुढील शिक्षणाबद्दल व
            संभाव्य (आर्थिक) अडचणींबद्दल जाणीव हि करून दिली. ते म्हणाले "माई पुढील दोन वर्षे वैभव साठी अतिशय महत्वाची
            आहेत. त्याच्या अभ्यासासाठी पोषक वातावरण तयार करण्याचा प्रयत्न करा. वैभव खूप होतकरू आहे. तो शिकेल यशस्वी
            होईल, तुमचे भवितव्य उज्ज्वल आहे. काळजी करू नका. हिम्मत सोडू नका. धीर धरा.” <span></span>

            खरोखर काकांचे हे बोल माझ्यासाठी खूप मार्गदर्शक व आश्वासक ठरले. वैभवने पुण्याला सिंहगढ इंजिनियरिंग कॉलेजला
            प्रवेश घेतला तेंव्हा पुष्कळ आर्थिक अडचणी आल्या. अनेकांची आर्थिक मदत घ्यावी लागली त्यात काकांचा ही मोलाचा
            वाटा होता. "काका मला वाचावा" असा आक्रोश करूनही ना वाचवणारे निष्ठुर काका कुठे आणि मदती साठी हात न पसरताच मदत
            देऊ करणारे आमचे प्रेमळ काका कुठे! <span></span>

            काका काकूंना कृतज्ञतापूर्ण साष्टांग नमस्कार. आपल्याला आरोग्यपूर्ण दीर्घायुष्य मिळो हीच स्वामीचरणी प्रार्थना.
            <span></span>


            
        </div>

    </div>


</body>

</html>