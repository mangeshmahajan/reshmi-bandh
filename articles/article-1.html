<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Aba Baba Birthday</title>
    <link rel="stylesheet" href="../reset.css">
    <link rel="stylesheet" href="../styles.css">
</head>

<body>

    <div class="article">

        <div class="article-head">
            <div class="article-head-text">
                <div class="article-heading">
                    माझे प्रेमळ दीर
                </div>

                <div class="article-writer">
                    श्रीमती इंदुमती महाजन
                </div>
            </div>
        </div>



        <div class="main-article">
            १३व्या वर्षी माझं लग्न होऊन मी सासरी आले. शेती कामाची काहीही पार्श्वभूमी नसताना सगळी कामं जमतील तशी करावी
            लागत. आजेसासू अतिशय कडक होत्या. दिवसभर काम करून खूप थकायला होई. खूप निराश वाटे. खळण्या - बागडण्याच्या वयात
            माझी अशी प्रचंड घुसमट होत होती, पण आबा आणि सरला यांच्या मुळे माझा वेळ चांगला जात असे. दोघेही मोठ्या प्रेमाने
            वहिनी - वहिनी करत मला सर्व कामात मदत करत. त्यानां माझ्या भावना व वेदना समजत असाव्या. त्या दोघांशी माझी
            चांगलीच गट्टी जमली होती. <span></span>

            नदीवरून पाणी आणणे, झाड-झूड, सावर -पोतार, घास कापणे, गाजर खोदणे अशी सगळी कामे आम्ही मिळून करत असू, त्यामुळे
            एकटे पण वाटला नाही. सणा -सुदीला मला आबांचा मोठा आधार वाटे. दिवाळीचा फराळ (विशेष करून सांजोऱ्या -करंज्या)
            बनवण्यास त्यानां मोठा हुरूप येई. आळस, कामचुकारपणा, चालढकल आबांच्या स्वभावात नाही. नोकरी लागल्यावरही सुटीत
            आबा घरी आले म्हणजे दिवाळी आखाजीची तयारी करू लागत. रिटायर्ड होईपर्यंत प्रत्येक सुट्टी आबांनी आमच्यासोबतच
            घालवली. <span></span>

            आबांचा परिवार आणि सरालाचा परिवार प्रत्येक सुट्टीत आले म्हणजे घर कसे भरून जाई. खूप आनंद वाटे. खरोखर, परिवार
            असावा तर असा. लळा, जिव्हाळा, प्रेम, त्याग, सहनशीलता हे संस्कार मग माझ्या मुलांवर आपसूकच झाले. <span></span>

            आबांचा स्वभाव अतिशय संयमी, नम्र, प्रेमळ व मनमिळावू आहे. त्यांचे बंधुप्रेम व मातृपितृ प्रेम अनोखे होते. ते
            घरात कोणाशीही व कधीही चढ्या आवाजात बोलले नाही. माझ्या संसारातील चढ-उतारांचे आबा साक्षिदार आहेत. माझ्या सर्व
            मुलांना त्यांनी अडचणीत त्यांनी मदत केली. अर्थात त्याबाद्दल त्यांचे आभार मानणे त्यांना आवडणार नाही…
            <span></span>

            आबांची स्थितप्रद्यनता वाखाणण्या जोगी आहे. भाऊ गेले, सरला, सुमन गेल्या तेंव्हाही आबा खूप शोकव्हिवळ झाले नाही.
            कोणत्याही गोष्टीचा त्यांना फारसा हर्ष - खेद वाटत नाही. अशी माणसे सहसा पाहायला मिळत नाही. <span></span>

            आबांची कुटूंबवत्सलाता राहुल आणि वैशू मध्येही आली आहे. सणासुदीला राहुल माझ्या सर्व मुला-मुलींना फोन करतो,
            प्रेमाने बोलतो. मधून मधून सहपरिवार भेटायलाही येतो. वैशू प्रत्येकवेळी आग्रहाने बोलावते. हा स्नेह
            पिढ्यांपिढ्या टिको, आबा आणि लता यांना निरोगी दीर्घायुष्य लाभो हीच समर्थ चरणी प्रार्थना. <span></span>

            श्री स्वामी समर्थ <br>
            ***


        </div>

    </div>


</body>

</html>