<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Aba Baba Birthday</title>
    <link rel="stylesheet" href="../reset.css">
    <link rel="stylesheet" href="../styles.css">
</head>

<body>

    <div class="article">

        <div class="article-head">
            <div class="article-head-text">
                <div class="article-heading">
                    मना रे जनी मौन मुद्रा धरावी
                </div>

                <div class="article-writer">
                    सौ. मंगला उत्तमराव खैरनार
                </div>
            </div>
        </div>



        <div class="main-article">
            आमचे आबाकाका म्हणजे अनेक सद्गुणांचे माहेरघर! समर्थ रामदास स्वामींनी 'मनाचे श्लोक' मध्ये म्हटले आहे 'मना रे
            जनी मौन मुद्रा धरावी; कथा आदरे राघवाची करावी'. खरोखर काकांनी निष्फळ बडबड करण्यात आपली ऊर्जा कधीही खर्च केली
            नाही. काकू खूप बोलकी तर काका अगदीच अबोल. पण त्यांच्यातला सुसंवाद त्याहून जास्त लक्षणीय. एकमेकांची मन कशी
            सांभाळावी, एकमेकांचा आदर कसा राखायचा हे या प्रेमळ जोडीकडूनच शिकावं. <span></span>

            काकांचे आई वडिलांशी, भाऊ-बहिणींशी, भाच्या-पुतण्यांशी वागणे अतिशय सलोख्याचे! निरपेक्ष प्रेम! आमच्या घरातील
            सर्वांचे प्रेम आणि त्याग असा तोडीस तोड होता. काकांना पाठीचं दुखणं लागलं तेंव्हा ताईला (आमच्या आईला) खूप वाईट
            वाटायचं. काकांसाठी कडक उपवास आणि नवस सायास केले होते तिने. नंतर काकांना बरीच वर्षे चणाडाळ वर्ज्य होती. काका
            सुटीवर आले म्हणजे ताई मुगाचे पुरण करायची. <span></span>

            भाऊ नियमितपणे काकांना पात्र लिहीत. उलट उत्तरी काकाही तिकडची खुशाली कळवत. भाऊ साखरवाडीस जायला निघत तेंव्हा
            त्यांची लगबग वेगलीश असायची, जणू लक्ष्मणाला भेटायला रामच उत्सुकतेने व अधीरतेने जात आहे.. विठाई, ताई आपापल्या
            परीने जिनसा देऊन भाऊंचा थैला पॅक करत. <span></span>

            भाऊ साखरवाडीहून परत आल्यावर तिथले वर्णन अतिशय खुमासदार पणे करत. राहुल वैशूच्या बाळ लीला, गणेश मंडपातील
            सांस्कृतिक कार्यक्रम यांचे वर्णन करत. <span></span>

            काका भाऊंना नेहमी आहो जाहो करत. त्या दोघांत कधी वाद-विवाद झाल्याचं आठवत नाही. खरंच बंधू प्रेम असावं तर असं.
            जिव्हाळा, सौजन्य, सुसंवाद, निरपेक्ष प्रेम ही संस्कारांची शिदोरी आम्हा सर्व भावंडांना निश्चितच खूप मोलाची
            ठरली, त्यामुळे आमचा जीवन प्रवास सुखकर झाला. <span></span>

            काकांनी आम्हा तिन्ही बहिणींना पुतणी म्हणून न्हवे तर आपल्याच मुली म्हणून पहिले. ते वेळोवेळी आमची चौकशी करत,
            मोलाचा सल्ला देत. काकांकडे जावयाची काही तक्रार केल्यास ते त्यांच्याच बाजूने बोलत आणि आम्हाला रागावत, याची
            सुरवातीला खंत वाटे पण पुढे यातील यशस्वी संसारासाठीची आवशक्यता समजली. हुज्जत घालणे हिताचे नाही - अशा प्रकारे
            काकांनी आम्हाला सुजाण बनवले. आम्हा सर्व भावंडांनी यशश्वी व्हावे म्हणून काका अजूनही सदैव धडपड करतात आणि
            वेळोवेळी मार्गदर्शन करतात. <span></span>

            बऱ्याच घरी चाललेली भाऊबंधकीची भांडणं पहिली म्हणजे काकांचा समंजस पण आठवतो. अर्थातच काकूंच्या सहकार्याशिवाय
            त्यांना हे सगळं शक्य झालं नसतं! तिर्थरुप काकांच्या ७५वव्या वाढदिवसांनिमित्त त्यांना आभाळभर शुभेच्छा. काका
            काकू दोघेही दीर्घायुषी होवोत, आमच्या पाठीवर त्यांची आशीर्वादाची थाप सदैव पडत राहो ही श्री स्वामी समर्थ चरणी
            प्रार्थना.

           
        </div>

    </div>


</body>

</html>