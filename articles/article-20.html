<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Aba Baba Birthday</title>
    <link rel="stylesheet" href="../reset.css">
    <link rel="stylesheet" href="../styles.css">
</head>

<body>

    <div class="article">

        <div class="article-head">
            <div class="article-head-text">
                <div class="article-heading">
                    पप्पा
                </div>

                <div class="article-writer">
                    राहुल
                </div>
            </div>
        </div>



        <div class="main-article">
            हैप्पी बर्थडे Pappa! Wish you a happy and healthy life forever! <span></span>

            मी जसा जसा मोठा होत गेलो तसा तसा तुम्हाला समजत गेलो. तुमच्या वाढदिवसानिम्मित्त माझे दोन दृष्टिकोन.
            <span></span>

            <bold>मी १०-१२ वर्षांचा राहुल: माझे पप्पा <span></span> </bold>

            माझे पप्पा माझ्याच शाळेत शिक्षक आहेत. पण ते मला वर्गात शिकवत नाहीत. ते मला घरी बाकी मुलांबरोबर शिकवतात -
            शिकवणीमध्ये. ते काळया फ्रेमचा चष्मा घालतात आणि गांधी टोपी घालतात.<span></span>

            मी त्यांना घाबरतो. सगळेच घाबरतात. का ते माहित नाही. पप्पा दोन वेळा झोपतात. दिवसा. पप्पा झोपेत घोरतात. खूप
            घोरतात. पोटावर चष्मा ठेवून. आपल्या कपड्यांची इस्त्री ते स्वतः करतात. रविवारी घराच्या बागेत काम करतात.
            शाळेच्या शेतीचे पेमेंट्स करतात. <span></span>

            मला त्यांच्या वाढदिवसाची तारीख माहित नाही. <span></span>

            पप्पांचा विषय गणित. मला गणित आवडत नाही. पप्पा- मला तसे आवडतात. पण आई जास्त आवडते. खूप जास्त. <span></span>

            पप्पा बाहेरून आल्यावर, अंगणातच सायकलची घंटी वाजवतात. ती वाजली कि आम्हाला रेडिओचा आवाज कमी करावा लागतो आणि
            कामाला लागाव लागतं. सायकल पण आमची नाहीये. शाळेची आहे. <span></span>

            पप्पा जास्त बोलत नाहीत. रागावत पण नाहीत. जास्त हसत पण नाहीत. आई पप्पांची एजेंट आहे. ती सगळी कामे त्यांचं नाव
            घेऊन आमच्याकडून करवते. <span></span>

            <bold>मी आज: <span></span></bold>

            एका खेड्यात शिकून मोठा झालेल्या, पुण्या सारख्या शहरात ग्रॅड्युएशन करून साखरवाडीत शिक्षक म्हणून खूप यशस्वी
            रीतीने नोकरी करून निवृत्त झालेल्या पप्पाना शत शत प्रणाम. <span></span>

            शिक्षकी पेशा शिवाय पप्पांनी कशातही रस घेतला नाही. त्यांनी मला आणि वैशू ताईला खूप शिकवलं. मोठ्या ऑपेरेशन नंतर
            त्यांनी स्वतःला आणि कुटुंबाला सांभाळलं. <span></span>

            आपल्यामुळे कोणालाही कष्ट होऊ नयेत म्हणून स्वतःची काळजी घेतली. त्यांच्या ऑपेरेशनमुळे त्यांना आराम करण गरजेचं
            होतं. पण दिवसातून दोन वेळा झोपणारे पप्पा मला जेंव्हा वारंवार पुण्याला पोटाच्या इलाजासाठी घेऊन जात तेंव्हा
            माझ्यावर एकदाही रागावले नाही. <span></span>

            कुटुंबाच्या आर्थिक खुषालीसाठी पप्पानी कित्येक वर्ष सकाळी ६ ते ९ वाजेपर्यंत शिकवण्या घेतल्या. १०वी चे
            उन्हाळ्याचे कलासेस घेतले. पप्पानी कधी हॉटेलात पार्टी केली नाही, कधी सिनेमा सारखा छंद जोपासला नाही. पण
            माझ्याबरोबर पहाटे ४ वाजता बॅडमिंटन खेळायला, मला पोहायला शिकवायला ते मागे हटले नाहीत. खूप लिहिता येईल पण असो…
            <span></span>

            माझ्यासाठी पप्पा एक सहज पण उत्तुंग व्यक्तिमत्व. जणू दीपस्तंभ. त्याला नाही फरक पडत किती जहाजानी त्याचाकडे
            पाहून आपली दिशा ठरवली. तो ना सफरीचा रोमांच अनुभवतो ना त्याची खंत बाळगतो. तो जितका जमिनीचा तितकाच समुद्राचा.
            वादळ वारं, पाऊस पाणी, सकाळ किंवा रात्र तो तिथे सदैव उभा... <span></span>

            तुम्ही असंच राहावं, आनंदी आणि स्वस्थ. शांत आणि निवांत. हीच ईश्वरचरणी प्रार्थना! <span></span>


        </div>

    </div>


</body>

</html>