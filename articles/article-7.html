<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Aba Baba Birthday</title>
    <link rel="stylesheet" href="../reset.css">
    <link rel="stylesheet" href="../styles.css">
</head>

<body>

    <div class="article">

        <div class="article-head">
            <div class="article-head-text">
                <div class="article-heading">
                    अरे संस्कार संस्कार
                </div>

                <div class="article-writer">
                    सौ. नलिनी दिनकर अभोणकर
                </div>
            </div>
        </div>



        <div class="main-article">
            आबामामा व त्यांची सगळीच भावंडं किती गोरीपान, देखणी आणि सद्गुणी. (शेती व्यवसायामुळे असेल, नाना मामा थोडे
            सावळे दिसायचे) लहानपणीच त्यांच्या आईचं (राधाईचं) जीवघेणं आजारपण व मृत्यू झाला. अण्णाबाबांवर शेती व कुटुंब या
            दोन्ही गोष्टींचा ताण, या सगळ्या घालमेलीत या भावंडांवर सेवा भाव, शिस्त, संवेदनशीलता, श्रद्धा, मोठयांबद्दल
            आदर, लहानांबद्द्दल प्रेम, नम्रतेच, जिव्हाळ्याचं मधूर बोलणं आणि महत्वाचं म्हणजे सोशिकता हे पराकोटीचे संस्कार
            कसे रुजले असतील असा मला प्रश्न पडतो. विठाई त्यांची सावत्र आई. पण उभयपक्षी संबंधांमधे कुठेही सावत्रपणाचा
            मागमूस नाही. अशा परिवारात मला बरीच वर्षे राहायला आले हे माझे भाग्य! पाचवी ते दहावी मी लोहोनेरला होते. <span></span>

            आबामामा सुट्टीत लोहोनेरला आले म्हणजे आम्हा मुलांना त्यांच्या विषयी आदरयुक्त भीती वाटत असे. मला आठवतं मामांनी
            एकदा आम्हा सर्व मुलींना कल्पना साड्या आणल्या होत्या. त्या आम्ही हौसेने नेसून आखाजीचा नदीतील बार बघायला गेलो
            होतो. ठेंगोड्या कडून काही लोक दगडफेक करू लागल्यावर आम्ही घाबरून पळू लागलो... पण त्या साडीमुळे पळतां आले नाही
            हे पाहून लता अक्काने मला उचलून घेतले होते. <span></span>

            वैशू व राहुल खूप लहान होते तेंव्हा मामा मामींनी त्यांना रामरक्षा बोलायला शिकवले होते याचे आम्हाला खूप कौतुक
            व आश्चर्य वाटायचे. <span></span>

            मी लग्नानंतर मालेगावी राहू लागले. मामा साखरवाडीहून सासरवाडीला आले म्हणजे काकूला व मला पुन्हा पुन्हा भेटायला
            येत. काकूंशी त्यांच्या विविध विषयांवर चर्चा होत. जाता जाता ते मी बनवलेल्या दुधाची तारीफ करून जात. आबामामा
            म्हणजे तणावमुक्त व्यक्तीमत्व. खुल्या दिलाचे, सरळमार्गी, दिलखुलास हसणारे, सर्वां मध्ये मिसळणारे असे लोक
            पुढच्या पिढीला पाहायलाही मिळणार नाहीत. मी त्यांची भाची असल्याचा मला अभिमान वाटतो. <span></span>

            मामांना ७५ व्या वाढदिवसाच्या खूप खूप शुभेच्छा. <span></span>
            श्री स्वामी समर्थ

        </div>

    </div>


</body>

</html>